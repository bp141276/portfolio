Przez miesiąc jadła codziennie dwa jajka na śniadanie. Efekty były szybkie
Destine Manson, redaktorka działu zdrowie w portalu health.com, przez miesiąc codziennie jadła dwa jajka na śniadanie, a następnie opisała swoje wnioski. Jak zmieniło się jej podejście do śniadań i diety przez ten czas? Czy jedzenie jajek na śniadanie może przynieść wymierne korzyści? Jedną z nich – więcej energii w ciągu dnia – Destine zauważyła dość szybko.

Destine Manson, redaktorka działu zdrowie w portalu health.com, przez miesiąc codziennie jadła dwa jajka na śniadanie i opisała swoje wnioski
Rozpoczęcie dnia od posiłku zawierającego jajka może pozytywnie wpłynąć na obniżenie liczby przyjętych danego dnia kilokalorii
Po miesiącu eksperymentu Manson stwierdziła, że jajecznemu śniadaniu zawdzięcza dłuższe uczucie sytości i większą energię, ale nie zaobserwowała różnicy w poziomie energii pod koniec dnia
Manson postanowiła kontynuować tradycję obfitych śniadań, ale jajka będą się pojawiać nie codziennie, a co drugi dzień

Jajka jako zdrowy początek dnia
Jajka są jednym z najlepszych produktów, jeśli chodzi o przygotowanie śniadania (tutaj znajdziesz dziewięć pysznych przepisów na jajka na śniadanie). Wiele badań pokazuje, że rozpoczęcie dnia od posiłku zawierającego jajka może pozytywnie wpłynąć na obniżenie liczby przyjętych danego dnia kilokalorii (tu źródło). Oznacza to, że jajka są sprzymierzeńcem odchudzania.
Tutaj pisaliśmy, co się dzieje, gdy jesz jajka na śniadanie, a co gdy spożywasz je na kolację.
Jajka na śniadanie codziennie
Destine Manson postanowiła przeprowadzić eksperyment i codziennie przez miesiąc przygotowywała sobie śniadanie na bazie dwóch jajek. Wcześniej jajka na jej talerzu pojawiały się raczej sporadycznie. Z czasem zdała sobie sprawę, że to, w jaki sposób zaczyna dzień, wyznacza też to, ile ma energii na koniec dnia. Jajka są cennym źródłem łatwo przyswajalnego białka i innych składników odżywczych, więc postanowiła sprawdzić, jak ich codzienne spożywanie wpłynie na jej samopoczucie.

Rozpoczęcie dnia od śniadania składającego się z jajek ma wiele korzyści – powoduje uczucie sytości na dłużej, dostarcza cennych składników odżywczych – m.in. witaminy D, choliny i innych witamin z grupy B, a także witaminy A, witaminy E i witaminy K. Są też źródłem wapnia, potasu, fosforu, cynku i żelaza oraz ksantofilu i luteiny.
Manson jadła śniadanie codziennie między godziną 8 a 9 rano i przez większość dni jej śniadanie to były dwa jajka smażone na niewielkiej ilości oliwy ze szpinakiem — czasem w postaci jajecznicy, a czasem jako jajka sadzone. Do tego często wybierała pieczywo. Jakie wnioski miała redaktorka po miesiącu codziennego jedzenia jajek?

Korzyści z jedzenia jajek na śniadanie
"Podjęłam się tego wyzwania, mając nadzieję, że jajeczne śniadanie pomoże mi czuć się bardziej sytą i mieć więcej energii przez cały dzień. I tak się poniekąd stało" – przyznaje Manson. Rozpoczęcie dnia od posiłku bogatego w białko sprawiło, że redaktorka dłużej czuła się syta, a przez to bardziej skupiona i czujna. Nie rozpraszało ją również uczucie zmęczenia.

Zaobserwowała też, że w czasie trwania eksperymentu piła więcej wody do posiłków. Co ważne Destiny nie zauważyła różnicy w poziomie energii pod koniec dnia. Miała nadzieję, że dzięki jajecznemu śniadaniu, będzie bardziej energiczna popołudniami, ale nic takiego się nie wydarzyło. Co jednak ważne – powstrzymywała się od sięgania po wieczorne przekąski.

"Prawdziwa zmiana w tym eksperymencie dotyczyła przebudowy mojej śniadaniowej rutyny. Jedzenie jajek zachęciło mnie do bardziej świadomego podejścia do posiłków, a zbilansowane śniadanie pomogło mi rozpocząć dzień w dobrym nastroju" – zauważa Manson.

Ponadto, dzięki temu, że gotowała w domu, miała większą kontrolę nad przygotowywanym jedzeniem – sama decydowała jakich przypraw użyje, dzięki czemu lepiej kontrolowała poziom sodu.

Po miesięcznym wzywaniu redaktorka stwierdziła, że nadal będzie kontynuować tradycję obfitych śniadań, ale jajka w porannym posiłku będą się pojawiać nie codziennie, a co drugi dzień.