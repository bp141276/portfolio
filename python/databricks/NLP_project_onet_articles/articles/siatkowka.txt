Dwaj najlepsi siatkarze świata w jednym klubie! Tomasz Fornal w duecie marzeń
Trevor Clevenot i Tomasz Fornal, dwaj najlepsi siatkarze 2024 r., prawdopodobnie zagrają w jednym klubie! Polak jest bardzo blisko przenosin do Ziraatu Bankasi Ankary, w którym Clevenot pozostanie na dłużej.
Trever Clevenot to dwukrotny mistrz olimpijski z reprezentacją Francji i zwycięzca Ligi Narodów. W minionym roku został wybrany najlepszym siatkarzem świata według Volleyball World, a wyprzedził właśnie Tomasza Fornala. - Niepowtarzalny zawodnik! Ten niesamowity atakujący, członek Dream Team Ligi Narodów, pomógł Polsce zakończyć 48-letnią posuchę olimpijską srebrem w Paryżu" — tak zrecenzowano rok w wykonaniu siatkarza Jastrzębskiego Węgla.
Clevenot znowu zagra z Fornalem w jednym klubie. Turcy budują potęgę
Za to 30-letni Clevenot, znany polskim kibicom z występów w Jastrzębskim Węglu i Aluronie CMC Warcie Zawiercie, dołączył do Ziraatu przed sezonem 2024/2025. I klub z Ankary 15 kolejkach zajmuje pierwsze miejsce w tureckiej lidze z 13 zwycięstwami i tylko 2 porażkami. Turecki klub jest też jednym z faworytów Pucharu CEV, w którym w 1/8 finału zagra z hiszpańskim Guaguas. Francuz właśnie przedłużył umowę z klubem z Ankary na sezon 2025/26.

A to oznacza, że francuski przyjmujący prawdopodobnie znowu spotka się w jednym klubie z Fornalem (grali już ze sobą w Jastrzębskim Węglu). Dla polskiego przyjmującego to ma być pierwszy zagraniczny transfer. O szczegółach transferu pisała na łamach Przeglądu Sportowego Onet Edyta Kowalczyk - Fornal ma zarobić w Ziraacie, który ma dysponować najwyższym budżetem w lidze tureckiej, ok. 800 tys. euro za sezon. A do tego trzeba doliczyć premie za dobre wyniki.