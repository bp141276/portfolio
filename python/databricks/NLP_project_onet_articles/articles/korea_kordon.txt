Policja w Seulu próbuje aresztować zawieszonego prezydenta. Pokonali pierwszy kordon
Policja i śledczy usiłujący aresztować zawieszonego prezydenta Korei Płd. Jun Suk Jeola przeszli przez pierwszy kordon złożony z osób broniących dostępu do jego rezydencji w Seulu. Funkcjonariusze mają ze sobą drabiny, które mają pomóc im pokonać zasieki w bezpośrednim sąsiedztwie siedziby Juna.
Funkcjonariusze biura do spraw korupcji wśród najwyższych rangą urzędników (CIO) i grupa policjantów po ponad dwóch godzinach od rozpoczęcia próby aresztowania Juna dostała się na tern teren kompleksu, pokonując pierwszy kordon stworzony m.in. z prezydenckiej służby ochrony (PSS), jego prawników i kilkunastu polityków.
Jak wynika z relacji telewizyjnych, grupa policjantów i śledczych zmierza w głąb kompleksu prezydenckiego, niosąc ze sobą drabiny. Na drodze w bezpośrednim sąsiedztwie siedziby, gdzie o 12 stycznia ukrywa się Jun, rozstawione są m.in. autobusy prezydenckiej ochrony (PSS). W ostatnich dniach PSS wzmocniła w płoty i blokady bezpośrednio przy rezydencji Juna, instalując druty kolczaste. Według agencji Yonhap policja użyje drabin, by dostać się środka.

Prawnicy Juna utrzymują, że nakaz aresztowania Juna pod zarzutem zamachu stanu i nadużycia władzy w związku z ogłoszeniem stanu wojennego jest "bezprawny". Sąd wydał nakaz zatrzymania polityka dwukrotnie — 31 grudnia ub. roku i 7 stycznia.
