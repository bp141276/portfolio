To najgorszy ketchup, a Polacy go uwielbiają. Dietetyk ostrzega przed zakupem
Ketchup to jeden z najbardziej wszechstronnych dodatków do wielu potraw. Jednak, jak ostrzega dietetyk, nie wszystkie ketchupy zasługują na miejsce w naszej lodówce. Michał Wrzosek, ekspert od zdrowego odżywiania, wskazał konkretny produkt, który lepiej omijać szerokim łukiem podczas zakupów. "Praktycznie nie ma w nim pomidorów" – cytuje dietetyka serwis "Wprost".
Kto z nas nie lubi ketchupu? Dodajemy go do kanapek, frytek, burgerów, sosów, latem do potraw z grilla, a także do wielu innych dań, żeby wzbogacić ich smak. Ten wysokiej jakości powinien być wyprodukowany przede wszystkim z pomidorów i mieć jak najmniej polepszaczy chemicznych, a najlepiej, żeby w ogóle nie było ich w składzie. Niestety skład niektórych produktów, które wypełniają sklepowe półki, pozostawia wiele do życzenia.

Ketchup, który nie zasługuje na miano pomidorowego
Znany dietetyk, Michał Wrzosek, w opublikowanym nagraniu wyjaśnił, jaki ketchup zdecydowanie odradza. – W tym ketchupie praktycznie nie uświadczysz pomidorów. Ma tylko 34 proc. koncentratu, a w składzie skrobia, woda i benzoesan sodu, który w nadmiarze może przyczyniać się do nasilenia stanu zapalnego w organizmie – ostrzega Michał Wrzosek.

Kolejny na liście ketchup ma tylko 62 proc. pomidorów, za to zawiera dużo cukru i soli. Na tle innych ketchupów jego wartość odżywcza jest bardzo słaba – zauważa dietetyk. Trzeci ketchup na liście, to jak mówi Michał Wrzosek, "sama woda z koncentratem".
Jakie ketchupy są najlepsze?
Decydując się na wybór ketchupu, należy kierować się informacjami zawartymi na etykiecie. Chodzi głównie o skład produktu. Najlepiej kupować te, które zawierają jak najwięcej naturalnych składników, w tym pomidorów, a jak najmniej polepszaczy chemicznych, takich jak konserwanty czy barwniki.
Produkty o niskiej zawartości cukru i soli nie tylko lepiej smakują, ale również są zdrowsze. Alternatywą dla sklepowych opcji jest ketchup domowy – zdrowy i dopasowany do indywidualnych preferencji.

Pamiętaj, że wybór produktów spożywczych ma bezpośredni wpływ na twoje zdrowie. Unikając jedzenia o niskiej jakości, możesz uniknąć potencjalnych problemów zdrowotnych. Wybieraj mądrze i nie daj się zwieść producentom.
